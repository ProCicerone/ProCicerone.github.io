##Traduzione

[1]Sembra che l'occasione che soprattutto si doveva scegliere, o giudici, e che sola era utile a placare l'ostilità del vostro ordine e il discredito dei giudici, non fosse data da una decisione umana, ma quasi da una volontà divina, e fosse stata offerta a voi nel più critico momento della repubblica. Infatti ormai questa opinione dannosa per la repubblica pericolosa per voi, che va spargendosi non solo presso il popolo romano, ma anche presso le nazioni estere mediante il vociare di tutti, si è radicata: che in questi processi che ora vi sono, nessun uomo provvisto di denaro, sebbene sia dannnoso (per lo stato), possa essere condannato.
Ora, nella crisi stessa dell'ordine e dei vostri giudici, essendo preparati coloro che tentano di infiammare questa ostilità del senato mediante assemblee e proposte di legge, fu addotto in giudizio l'imputato Caio Verre, uomo già condannato dalla vita e dalle azioni secondo l'opinione di tutti, assolto secondo la (sua) speranza e il (suo) parlare per la sua grande quantità di denaro. Io, giudici, mi sono presentato come "actor" [pubblico ministero] di questa causa, con grandissimo volere e aspettativa del popolo romano, non per accresceere l'ostilità dell'ordine (senatorio), ma per venire in aiuto al discredito comune. Ho infatti addotto (in giudizio) un uomo mediante il quale potete ristabilire la perduta fama dei giudici, ritornare in grazia con il popolo romano, fare abbastanza per le nazioni estere, (un uomo) adro dell'erario, tormentatore in Asia e Panfilia,predone della giustizia ubana [della giustizia amministrata da lui come pretore urbano], rovina e danno della provincia di Sicilia. E se voi vi pronuncerete in modo veritiero e diligente sulla qual cosa, rimarrà saldo quel potere che deve restare in voi; se invece le ingenti ricchezze infrangeranno lo scrupolo e la veridicità delle sentenze, io raggiungerò lo scopo in modo tale che sembri che sia mancato giudizio più alla repubblica, che all'imputato in giudizio o all'accusatore dell'imputato.
