##Traduzione

[26]Per prima cosa, giudici, ascoltate quanto costui abbia reso facile e piacevole per sé con ragione e avvedutezza uno sforzo di viaggi, che è sia massimo in ambito militare, sia estremamente necessario in Sicilia. Per primo si era procurato durante il periodo invernale quello famosissimo rimedio all'ingenza del freddo, alla forza delle tempeste e dei fiumi. Aveva scelto la città di Siracusa, della cui posizione e natura del luogo e del cielo si dice siano tali che non vi fu giammai alcun giorno di tanto grande e turbolenta tempesta, che gli uomini non abbiano visto per qualche tempo il sole quel giorno. Qui così viveva questo buon imperator nei mesi invernali, (tanto che) non solo uno non lo vedeva facilmente fuori di casa, ma neanche fuori dal letto; così erano arginate la brevità del giorno cn banchetti, la lunghezza della notte con stupri e sceleratezze.

[27]Quando tuttavia iniziava a esserci la primavera -l'inizio della quale costui notava non dal Favonio o da un altro vento, ma riteneva che iniziasse la primavera quando vedeva una rosa- si dava alla fatica dei viaggi, nei quali si presentava paziente e attivoa tal punto che nessuno l'ha mai visto seduto a cavallo. Infatti, come fu d'abitudine per i re di Bitinia, era trasportato in una lettiga portata da otto persone, nella quale vi era un cuscino di stoffa trasparente di Malta imbottito di (petali di) rosa; lo stesso inoltre aveva in capo una corona, un'altra al collo, e si protendeva al naso una reticella di sottilissimo lino dalle maglie minute, piena di (petali di) rosa. Così, portato a termine il viaggio, quando giungeva in una qualche città, era fatto scendere dalla lettiga stessa sino al letto. Avete udito da molti giurati che a questo accorrevano i magistrati dei siciliani, venivano i cavalieri dei romani; i dibattiti erano tenuti in segreto, oco dopo venivano emessi palesemente dei decreti. Quindi, una volta che aveva diviso in poco tempo nel letto i poteri secondo prezzo e non secondo giustizia, riteneva ormai che il tempo restante fosse dovuto a Venere e Bacco.
